# Retrospektiivitekniikat

Kaksi retrospektiivitekniikkaa, joista ensimmäisen nimi on Start, Stop, Continue, More of, Less of Wheel. Siinä ryhmä kokoontuu noin kymmeneksi minuutiksi, tai pidemmäksi ajaksi riippuen ryhmän koosta. Ryhmä piirtää ympyrän, ja jakaa sen viiteen sektoriin, jotka nimetään retrospektiivitekniikan nimen mukaisesti. Ryhmäläisiltä kysytään kysymyksiä liittyen näihin kategorioihin ja menneeseen sprinttiin. Keskustelua rohkaistaan ja kaikki kommentit pyritään laittamaan selkeästi johonkin ympyrän alueeseen. 


Toinen tekniikka on nimeltään Glad, Sad, Mad. Siihen varataan aikaa noin tunti. Se aloitetaan siten, että jokainen ryhmäläinen kirjoittaa asioita ylös sprintistä joihin kiinnitti huomiota. Nämä voi olla sekä hyviä että huonoja asioita. Tähän käytetään noin 10 minuuttia.

Kun kortteihin on kirjoitettu asioita, aloitetaan niiden läpikäynti. Jokainen vuorollaan kuvailee korttejaan lyhyesti. Tässä saa esittää selventäviä kysymyksiä, mutta ei vielä mielipiteitä, vaan annetaan hänen puhua rauhassa loppuun. Kortit laitetaan taululle odottamaan.

Kun kortit on käyty läpi, taulu jaetaan kolmeen osaan: Glad, Sad, Mad. Nyt kortit laitetaan taululle sellaiseen kohtaan mihin se ryhmäläisten mielestä kuuluu. Tähän voi käyttää noin 10 minuuttia.

Kun kortit on lajiteltu, niitä koitetaan vielä lisää ryhmittää. Samaa asiaa tarkoittavat kortit laitetaan vierekkäin. Tämän voi hoitaa yksi ihminen, joten se hoituu noin viidessä minuutissa.

Seuraavaksi äänestetään mitkä asiat ovat tärkeimpiä. Jokainen voi antaa useamman äänen, esimerkiksi 5 ääntä yhteensä. Ne voi merkata vaikka kortteihin. Tähän voi käyttää noin kymmenen minuuttia.

Lopuksi yksi ryhmän jäsenistä aloittaa keskustelun aiheista joissa on eniten ääniä laskevassa järjestyksessä. Nyt ryhmäläiset voivat jakaa mielipiteensä ovatko samaa mieltä asiasta. Tässä kuitenkin tulisi keskittyä pääasiassa asioihin joita voisi tehdä eritavalla, jotta seuraavan sprintin suoritus parantuisi.

Kun tunti on kulunut tai kaikki aiheet on käsitelty voi keskustelun lopettaa.


Molemmat tekniikat pyrkivät siis avaamaan keskustelua ryhmäläisten välillä sprintin ongelmista ja hyvistä puolista, jotta tulevaisuudessa sprintti sujuisi helpommin.